# PROGRAMA DE MANTENIMENT

> Aquest Programa de Manteniment descriu el personal i tots els procediments pels quals el DroneLab d'Andorra Recerca + Innovació realitza les inspeccions i manteniment dels seus RPA. Existeix el compromís d'actuar dins dels límits d'aquest Programa de Manteniment.

### Registre d'esmenes

| Versió | Data | Esmenes | Signat |
| --- | --- | --- | --- |
| 1.0 | 17/01/2022 | Primera versió | Marc Vilella |

### Acrònims i abreviatures

- **FII** Formulari d'Informe d'Incident
- **FM** Formulari de Manteniment
- **GCS** `Ground Control Station` Estació de Control Terrestre
- **RC** `Remote Controller` Control Remot
- **RPA** `Remotely Piloted Aircraft` Aeronau Pilotada Remotament

## Contingut

1. **[Introducció](#introducció)**
2. **[Defectes](#defectes)**
3. **[Personal de manteniment autoritzat](#personal-de-manteniment-autoritzat)**
4. **[Registre de defectes i manteniment](#registre-de-defectes-i-manteniment)**
5. **[Procediments de manteniment](#procediments-de-manteniment)**
6. **[Annexos](#annexos)**

## Introducció

El DroneLab estableix un *Programa de Manteniment* per assegurar la seguretat i fiabilitat contínua de RPA a través del manteniment preventiu i els processos d'inspecció. Tot RPA s'ha de mantenir en bon estat d'ordre i reparació i qualsevol defecte reportat o observat ha de ser investigat i reparat abans que el RPA segueixi funcionant.

El *Programa de Manteniment* preveu la inspecció, la reparació i els testos rutinaris (manteniment preventiu) dels RPA.

El *Programa de Manteniment* s'ha de programar d'acord amb les especificacions del fabricant, sempre que aquesta informació estigui disponible. Si un fabricant no proporciona detalls sobre la programació del manteniment, o si la informació no és pertinent, el Director d'Operacions ha d'elaborar una guia de manteniment basada en les millors pràctiques i documentar-ho en aquest document.

Si l'experiència operacional identifica que el *Programa de Manteniment* existent és deficient, és responsabilitat del Director d'Operacions modificar-la per assegurar la fiabilitat contínua del RPA. Totes les variacions del *Programa de Manteniment* s'han de registrar a la secció corresponent d'aquest document. El Director d'Operacions ha de revisar el *Programa de Manteniment* periòdicament per assegurar que les instruccions més actuals estiguin en ús.

Les guies de manteniment han d'incloure els següents punts per a cada RPA operat sota l'autoritat del DroneLab:

- Llista de verificació d'inspecció prèvia al vol

- Llista de verificació d'inspecció posterior al vol

- Llista de verificació de manteniment complet periòdic.

## Defectes

Un defecte és qualsevol condició anormal confirmada d'un RPA o qualsevol dels seus components, pugui o no resultar en una falla. A més de les imperfeccions que poden afectar l'estructura, composició o funció del RPA, també inclou qualsevol falla intermitent que pugui fer que es desviï de les especificacions del seu fabricant.

Tots els defectes identificats han de ser registrats tan aviat com s'identifiquin i abans de la seva posterior operació.

Durant les operacions, només aquells defectes que el *Pilot* hagi estat autoritzat a reparar poden ser rectificats. Tots els altres defectes han de ser notificats al Director d'Operacions i l'RPA ha de ser sotmès a un procediment d'inspecció i reparació adequat.

En situacions en què un defecte no pugui ser rectificat, el *Pilot* ha de suspendre l'operació amb RPA i notificar al Director d'Operacions de la situació.

> **Tota operació amb un RPA sotmès a qualsevol defecte ha de ser cancel·lada o posposada fins que aquest hagi estat resolt.**

## Personal de manteniment autoritzat

El Director d'Operacions autoritza les següents persones a realitzar el manteniment d'RPA:

- Pilots que han completat el programa d'instrucció adequat

- Membres del DroneLab que han completat el programa d'instrucció adequat

- Fabricants d'articles RPA i els seus agents de serveis autoritzats

- Organitzacions i proveïdors de serveis competents per a prestar serveis de manteniment d'RPA.

Els *Pilots* que han completat el programa d'instrucció estan autoritzats pel Director d'Operacions per dur a terme el següent manteniment:

- Substitució d'hèlixs

- Inspeccions prèvies i posteriors al vol

- Substitució i càrrega de les bateries

- Muntatge i desmuntatge de càrregues útils i equips de vol.

## Registre de defectes i manteniment

És responsabilitat de totes les persones involucrades en l'operació amb RPA reportar els defectes a mesura que ocorren mitjançant un [FII][FII].

És responsabilitat de totes les persones involucrades en el manteniment del RPA registrar el processos realitzats i resultats obtinguts mitjançant un [FM][FM].

El *Pilot* ha de registrar els defectes i manteniment tant aviat com sigui possible. **Tots els defectes han de ser resolts abans d'iniciar el vol.**

El Director d'Operacions ha de revisar tots els FII i FM i, quan sigui necessari, realitzar ajustos al *Programa de Manteniment* per millorar el manteniment del RPA i millorar-ne la fiabilitat de les operacions.

## Procediments de manteniment

Tot el manteniment realitzat a qualsevol RPA operat sota l'autoritat del DroneLab s'ha de dur a terme d'acord amb les instruccions establertes pel *Programa de Manteniment*.

Els components han de ser reparats o reemplaçats quan mostrin signes de inservibilidad, anormalitat o dany, llevat que el dany sigui insignificant per al funcionament del RPA (p. ex. esgarrapades o danys cosmètics).

S'ha de completar un vol de test posterior al manteniment en un lloc controlat i segur com a part dels procediments de manteniment.

### Inspeccions prèvia i posterior al vol

Permeten identificar danys, desgast i mal funcionament del RPA o qualsevol dels seus components abans que esdevinguin importants. **S'ha de realitzar abans i després de cada vol**. Tota anomalia detectada durant les inspeccions s'ha de reportar mitjançant un [FII][FII].

- [x] Verificar que el dron no fa sorolls i vibracions estranyes, i que no tingui esquerdes, deformacions o parts trencades.

- [x] Revisar l'estat de les hèlixs. Hèlixs desequilibrades, doblegades, amb desperfectes o trencades requereixen un manteniment més exhaustiu o un reemplaçament.

- [x] Revisar que no hi hagi obstruccions als motors i que aquests rotin fluidament.

- [x] Comprovar l'estat de les bateries i els seus connectors, que no sofreixin embalums o desperfectes.

- [x] Netejar la coberta i les juntes de pols i brutícia. Utilitzar un pinzell i un drap humit (preferentment de microfibres).

- [x] Netejar la lent i els sensors. Utilitzar un drap especial per a òptiques o aire comprimit.

Si es detecten defectes, s'ha d'aturar immediatament l'operació. El defecte ha de ser resolt pel *Pilot* si entra dins de les seves competències, o el RPA s'ha de destinar per a un manteniment complet.

### Inspecció rutinària

Inspecció completa de tot l'equipament per detectar desgasts, desperfectes i anomalies que puguin ocasionar una reducció del rendiment i la seguretat de les operacions. S'ha de realitzar **cada 20 vols o cada 6 mesos**, i **després de l'ocurrència de qualsevol incident**.

La inspecció i manteniment rutinaris de cada RPA s'han de realitzar seguint les directrius especificades pel fabricant en els respectius manuals de manteniment, sempre que aquests estiguin disponibles (veure [annexos](#annexos)).

Per aquells RPA que no disposin d'un manual oficial de manteniment s'ha de seguir les directrius genèriques descrites a continuació:

- [x] Verificar que el RPA no fa sorolls ni vibracions estranyes, i que no tingui esquerdes, deformacions o parts trencades. Reemplaçar tots aquells components, inclosos caragols i gomes de juntes, que no siguin aptes per al vol. Ajustar els caragols i les juntes, no han d'estar ni massa solts ni massa tensats.

- [x] Desmuntar les hèlixs i armar els motors per a comprovar que no hi hagi obstruccions i que rotin fluidament. Vibracions o sorolls anòmals poden indicar desgast o desequilibri de l'eix.

- [x] Revisar l'estat de les hèlixs. Les hèlixs desequilibrades s'han d'ajustar amb cinta adhesiva o amb un lleuger llimat. Hèlixs doblegades, amb danys evidents o trencades s'han de reemplaçar per unes de noves. Per norma general, les hèlixs s'han de reemplaçar cada 200 vols, tinguin desperfectes evidents o no.

- [x] Comprovar l'estat de les bateries i els seus connectors, que no sofreixin embalums o desperfectes. Verificar que totes les cel·les estiguin degudament balancejades. Rebutjar-les adequadament si es troben deteriorades o envellides.

- [x] Actualitzar el firmware.

- [x] Calibrar la IMU i els sistemes de control de vol.

- [x] Verificar el correcte funcionament del control remot.

- [x] Netejar la lent i els sensors. Utilitzar un drap especial per a òptiques o aire comprimit.

- [x] Netejar la coberta i les juntes de pols i brutícia. Desmuntar la coberta i netejar filtres i components interns que puguin haver acumulat pols. Utilitzar un pinzell, un drap humit (preferentment de microfibres) i una llauna d'aire comprimit.

Si es detecten defectes importants que no es poden resoldre dins el taller del DroneLab s'ha de destinar el RPA per a un manteniment professional per part d'un taller acreditat o directament al fabricant.

### Proves de vol

Després de tots els procediments de manteniment i abans de l'aprovació final, la persona responsable del manteniment del RPA, o una altra persona designada pel Director d'Operacions, ha de dur a terme una prova per verificar que aquest funciona correctament en tots els modes disponibles.

Els requisits de les proves de vol per a cada tipus de RPA són desenvolupats pel Director d'Operacions per tenir en compte les capacitats, modes d'operació i tasques del RPA.

Els resultats de les proves de vol s'han d'incloure a l'Informe de Manteniment.

## Annexos

1. [Formulari d'Informe d'Incidència][FII]
2. [Formulari de Manteniment][FM]
3. [Manual de manteniment DJI Inspire 2][dji-inspire-ii-maintenance-manual]

[FM]: https://airtable.com/shrTQYYZGeFjHH7tY
[FII]: https://airtable.com/shrJbCFCFZlsXt9ar
[dji-inspire-ii-maintenance-manual]: https://dl.djicdn.com/downloads/inspire_2/20180223/Inspire_2_Maintenance_Manual.pdf
